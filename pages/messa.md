---
layout              : page
header              : no
permalink           : "/messa/"       
---

### Riti di introduzione

Nel nome del Padre, del Figlio e dello Spirito Santo.

R. Amen

La grazia del Signore nostro Gesù Cristo, l'amore di Dio Padre e la comunione dello Spirito Santo, sia con tutti voi.

R. E con il tuo spirito

### Memoria del battesimo

Fratelli e sorelle, 
ci siamo riuniti con gioia nella casa del Signore
nel giorno in cui Minou e Vincenzo
intendono formare la loro famiglia.
In quest'ora di particolare grazia
siamo loro vicini con l'affetto,
con l’amicizia e la preghiera fraterna.
Ascoltiamo attentamente insieme con loro
la Parola che Dio oggi ci rivolge.
In unione con la santa Chiesa
supplichiamo Dio Padre,
per Cristo Signore nostro,
perché benedica questi suoi figli
che stanno per celebrare il loro Matrimonio,
li accolga nel suo amore
e li costituisca in unità.

Facciamo ora memoria del Battesimo,
nel quale siamo rinati a vita nuova.
Divenuti figli nel Figlio,
riconosciamo con gratitudine il dono ricevuto,
per rimanere fedeli all'amore a cui siamo stati chiamati.

Spirito Santo,
potenza del Padre e del Figlio,
oggi fai risplendere in Minou e Vincenzo
la veste nuziale della Chiesa.

R. Noi ti lodiamo e ti rendiamo grazie.

Dio onnipotente,
origine e fonte della vita,
che ci hai rigenerati nell'acqua
con la potenza del tuo Spirito,
ravviva in tutti noi la grazia del Battesimo,
e concedi a Minou e Vincenzo un cuore libero e una fede ardente
perché, purificati nell'intimo,
accolgano il dono del Matrimonio,
nuova via della loro santificazione.
Per Cristo nostro Signore.

R. Amen.

### Liturgia della parola

#### Dal Cantico dei Cantici (Ct 2,8-16; 8,6-7)


Una voce! Il mio diletto!
Eccolo, viene saltando per i monti, balzando per le colline.
Somiglia il mio diletto a un capriolo o ad un cerbiatto.
Eccolo, egli sta dietro il nostro muro; guarda dalla finestra, spia attraverso le inferriate.
Ora parla il mio diletto e mi dice: «Alzati, amica mia, mia tutta bella, e vieni!
O mia colomba, che stai nelle fenditure della roccia,
nei nascondigli dei dirupi, mostrami il tuo viso,
fammi sentire la tua voce, perché la tua voce è soave, il tuo viso è leggiadro».
 
Il mio diletto è per me e io per lui.
Egli mi dice: “Mettimi come sigillo sul tuo cuore, come sigillo sul tuo braccio;
perché forte come la morte è l’amore, tenace come gli inferi è la gelosia:
le sue vampe son vampe di fuoco, una fiamma del Signore!
Le grandi acque non possono spegnere l’amore nè i fiumi travolgerlo”.

Parola di Dio.


####  SALMO RESPONSORIALE (Sal 148)

_Rit. Lodiamo insieme il Signore: sia benedetto il suo nome._

Lodate il Signore dai cieli, <br>
lodatelo nell’alto dei cieli. <br>
Lodatelo, voi tutti, suoi angeli, <br>
lodatelo, voi tutte, sue schiere. Rit. <br>

Lodatelo, sole e luna, <br>
lodatelo, voi tutte, fulgide stelle. <br>
Lodatelo, cieli dei cieli, <br>
voi acque al di sopra dei cieli. Rit. <br>

Lodate il Signore dalla terra, <br>
monti e voi tutte, colline, <br>
alberi da frutto e tutti voi, cedri, <br>
voi fiere e tutte le bestie, <br>
rettili e uccelli alati. Rit. <br>

I re della terra e i popoli tutti, <br>
i governanti e i giudici della terra, <br>
i giovani e le fanciulle, <br>
i vecchi insieme ai bambini <br>
lodino il nome del Signore: <br>
perché solo il suo nome è sublime. Rit. <br>

La sua gloria risplende sulla terra e nei cieli. <br>
Egli ha sollevato la potenza del suo popolo. <br>
È canto di lode per tutti i suoi fedeli,<br>
per i figli di Israele, popolo che egli ama. Rit.<br>


#### Dalla lettera agli Ebrei 13, l-4a.5-6

Fratelli, perseverate nell'amore fraterno. Non dimenticate L’ospitalità; alcuni, praticandola, hanno accolto degli angeli senza saperlo. Ricordatevi dei carcerati, come se foste loro compagni di carcere, e di quelli che sono maltrattati, in quanto anche voi siete in un corpo mortale. Il matrimonio sia rispettato da tutti e il talamo sia senza macchia.
La vostra condotta sia senza avarizia; accontentatevi di quello che avete, perché Dio stesso ha detto: Non ti lascerò e non ti abbandonerò. Così possiamo dire con fiducia: Il Signore è il mio aiuto, non temerò. Che mi potrà fare l'uomo?

Parola di Dio.

#### Canto al Vangelo  Cf Mt 6, 33

R.  Alleluia, alleluia.

Cercate prima di tutto il regno di Dio <br>
e ogni cosa vi sarà data in aggiunta. <br>

R.  Alleluia.


#### Dal Vangelo secondo Matteo  6, 25-34

In quel tempo, Gesù disse ai suoi discepoli:

«Io vi dico: per la vostra vita non affannatevi di quello che mangerete o berrete, e neanche per il vostro corpo, di quello che indosserete; la vita forse non vale più del cibo e il corpo più del vestito?

Guardate gli uccelli del cielo: non seminano, né mietono,né ammassano nei granai; eppure il Padre vostro celeste li nutre. Non contate voi forse più di loro? E chi di voi, per quanto si dia da fare, può aggiungere un'ora sola alla sua.vita?

E perché vi affannate per il vestito? Osservate come crescono i gigli del campo: non lavorano e non filano. Eppure io vi dico che neanche Salomone, con tutta la sua gloria, vestiva come uno di loro. Ora se Dio veste così l'erba del campo, che oggi c'è e domani verrà gettata nel forno, non farà assai più per voi, gente di poca fede?
Non affannatevi dunque dicendo: "Che cosa mangeremo? Che cosa berremo? Che cosa indosseremo?". Di tutte queste cose si preoccupano i pagani; il Padre vostro celeste infatti sa che ne avete bisogno.

Cercate prima il regno di Dio e la sua giustizia, e tutte queste cose vi saranno date in aggiunta.

Non affannatevi dunque per il domani, perché il domani avrà già le sue inquietudini. A ciascun giorno basta la sua pena».

Parola del Signore.

### Liturgia del matrimonio

Carissimi Minou e Vincenzo, <br>
siete venuti nella casa del Signore, <br>
davanti al ministro della Chiesa e davanti alla comunità, <br>
perché la vostra decisione di unirvi in Matrimonio<br>
riceva il sigillo dello Spirito Santo,<br>
sorgente dell'amore fedele e inesauribile.<br>
Ora Cristo vi rende partecipi dello stesso amore<br>
con cui egli ha amato la sua Chiesa,<br>
fino a dare se stesso per lei<br>

Vi chiedo pertanto di esprimere le vostre intenzioni.<br>

Minou e Vincenzo,<br>
siete venuti a celebrare il Matrimonio<br>
senza alcuna costrizione, in piena libertà e consapevoli<br>
del significato della vostra decisione?<br>

Sposi: Sì.

Siete disposti, seguendo la via del Matrimonio,<br>
ad amarvi e a onorarvi l’un l'altro per tutta la vita?<br>

Sposi: Sì.

Siete disposti ad accogliere con amore<br>
i figli che Dio vorrà donarvi<br>
e a educarli secondo la legge di Cristo e della sua Chiesa?<br>

Sposi: Sì.

### Manifestazione del consenso

Alla presenza di Dio <br>
e davanti alla Chiesa qui riunita, <br>
datevi la mano destra ed esprimete il vostro consenso.<br>
Il Signore, inizio e compimento del vostro amore,<br>
sia con voi sempre.<br>


Io Vincenzo, accolgo te, Minou Anastasia, come mia sposa.<br>
Con la grazia di Cristo<br>
prometto di esserti fedele sempre,<br>
nella gioia e nel dolore,<br>
nella salute e nella malattia,<br>
e di amarti e onorarti<br>
tutti i giorni della mia vita.<br>

Io Minou Anastasia, accolgo te, Vincenzo, come mio sposo.<br>
Con la grazia di Cristo<br>
prometto di esserti fedele sempre,<br>
nella gioia e nel dolore,<br>
nella salute e nella malattia,<br>
e di amarti e onorarti<br>
tutti i giorni della mia vita.<br>

Il Signore onnipotente e misericordioso<br>
confermi il consenso<br>
che avete manifestato davanti alla Chiesa<br>
e vi ricolmi della sua benedizione.<br>
L’uomo non osi separare ciò che Dio unisce.<br>

R. Amen.

### Benedizione e consegna degli anelli

Signore, benedici e santifica l'amore di questi sposi:<br>
l’anello che porteranno come simbolo di fedeltà<br>
li richiami continuamente al vicendevole amore.<br>
Per Cristo nostro Signore.<br>

R. Amen.

Minou Anastasia, ricevi questo anello,<br>
segno del mio amore e della mia fedeltà.<br>
Nel nome del Padre e del Figlio<br>
e dello Spirito Santo.<br>

Vincenzo, ricevi questo anello,<br>
segno del mio amore e della mia fedeltà.<br>
Nel nome del Padre e del Figlio<br>
e dello Spirito Santo.<br>

Benediciamo il Signore.

R. A lui onore e gloria nei secoli.


### Preghiera dei fedeli e invocazione dei santi

Fratelli e sorelle,<br>
consapevoli del singolare dono di grazia e carità,<br>
per mezzo del quale Dio ha voluto rendere perfetto<br>
e consacrare l'amore dei nostri fratelli Minou e Vincenzo,<br>
chiediamo al Signore che,<br>
sostenuti dall'esempio e dall'intercessione dei santi,<br>
essi custodiscano nella fedeltà il loro vincolo coniugale.<br>

Per Vincenzo e Minou, <br>
Che la promessa che vi scambiate oggi sia sempre costante nel tempo, <br>
che vi sposiate e scegliate tutti i giorni della vostra vita. <br>

*Ascoltaci, Signore*

"Per Minou e Vincenzo, perché non si stanchino mai <br>
di vedere il bello l'uno nell'altra<br>
e in ogni giorno assieme, Preghiamo"<br>

*Ascoltaci, Signore*

Preghiamo per Minou e Vincenzo, perché la loro famiglia sia ricca di amore <br>
e di rispetto e siano sempre sinceri e fedeli l'uno verso l'altra, <br>
perché la loro vita insieme sia un perfetto equilibrio <br>
tra il dare e il ricevere. <br>
Preghiamo affinché la fede li accompagni durante tutto il loro cammino <br>
tenendoli sempre per mano. <br>

*Ascoltaci, Signore*

Signore ti preghiamo per le famiglie, perchè riescano a trovare sempre <br>
un momento per fermarsi e ricordare quanto amore le circonda, <br>
partendo dal tuo.<br>
Ti preghiamo per questa nuova famiglia, perché conservi non solo <br>
la capacità di donarsi, ma anche la meraviglia e la gioia nel farlo. <br>

*Ascoltaci, Signore*

"Non andate mai a letto senza fare la pace", così <br>
dice papa Francesco e così Signore noi ti preghiamo di preparare <br>
Minou e Vincenzo a fare lo stesso. <br>
Perché sappiano guardare ai propri errori e agli errori<br>
dell'altro con mitezza e che possano addormentarsi <br>
insieme e risvegliarsi semore l'uno accanto all'altra.<br>

*Ascoltaci, Signore*

Ora, in comunione con la Chiesa del cielo,<br>
invochiamo l'intercessione dei santi.<br>

Santa Maria, Madre di Dio, *prega per noi* <br>
Santa Maria, Madre della Chiesa, *prega per noi* <br>
Santa Maria, Regina della famiglia, *prega per noi* <br>
San Giuseppe, Sposo di Maria, *prega per noi* <br>

Santi Angeli di Dio, *pregate per noi* <br>
Santi Gioacchino e Anna, *pregate per noi* <br>
Santi Zaccaria ed Elisabetta, *pregate per noi* <br>
San Giovanni Battista, *prega per noi* <br>
Santi Pietro e Paolo, *pregate per noi* <br>
Santi Apostoli ed Evangelisti, *pregate per noi* <br>
Santi Martiri di Cristo, *pregate per noi* <br>

Santi Aquila e Priscilla, *pregate per noi* <br>
Santi Mario e Marta, *pregate per noi* <br>
Santa Monica, *prega per noi* <br>
San Paolino, *prega per noi* <br>
Santa Brigida, *prega per noi* <br>
Santa Rita, *prega per noi* <br>
Santa Francesca Romana, *prega per noi* <br>
San Tommaso Moro, *prega per noi* <br>
Santa Giovanna Beretta Molla, *prega per noi* <br>

San Francesco, *prega per noi* <br>
Santa Chiara, *prega per noi* <br>
San Ranieri, *prega per noi* <br>
San Vincenzo, *prega per noi* <br>
Santa Anastasia, *prega per noi* <br>

Santi e Sante tutti di Dio, *pregate per noi* <br>

Effondi, Signore, su Minou e Vincenzo. <br>
lo Spirito del tuo amore, <br>
perché diventino un cuore solo e un'anima sola: <br>
nulla separi questi sposi che tu hai unito, <br>
e, ricolmati della tua benedizione, nulla li affligga. <br>
Per Cristo nostro Signore. <br>

R. Amen.

### Liturgia Eucaristica

#### Orazioni sulle offerte

Accogli con benevolenza, o Signore, i doni che ti offriamo con gioia e
custodisci con paterno amore Minou e Vincenzo che hai uniti con il sacramento
nuziale. Per Cristo nostro Signore.

R. Amen

Il Signore sia con voi. 

R.E con il tuo spirito.

In alto i nostri cuori. 

R. Sono rivolti al Signore.

Rendiamo grazie al Signore nostro Dio.

R. È cosa buona e giusta.

È veramente cosa buona e giusta, nostro dovere e fonte di salvezza rendere
grazie sempre e ogni luogo a te Signore, Padre santo, Dio onnipotente ed
eterno. <br>
Nella tua benevolenza hai creato l’uomo e la donna e li hai innalzati a così
grande dignità da imprimere nella loro unione la vera immagine del tuo
amore. <br>
Così la tua immensa bontà, che in principio ha creato l’umana famiglia, la
chiama a vivere la sua vocazione di amore verso la gioia di una comunione
senza fine. <br>
E in questo disegno stupendo il sacramento che consacra l’amore umano ci
dona un segno e una primizia della tua carità, per Cristo Signore nostro.
Per mezzo di lui, uniti agli angeli e a tutti i santi, cantiamo senza fine
l’inno della tua lode:

Santo, santo, santo il Signore, Dio dell’universo. I cieli e la terra sono pieni
della tua gloria. Osanna, osanna nell’alto dei cieli. Benedetto colui che
viene nel nome del Signore. Osanna nell’alto dei cieli.

#### Preghiera Eucaristica

Veramente santo sei tu, o Padre, ed è giusto che ogni creatura ti lodi. Per
mezzo del tuo Figlio, il Signore nostro Gesù Cristo, nella potenza dello
Spirito Santo fai vivere e santifichi l’universo, e continui a radunare
intorno a te un popolo che, dall’oriente all’occidente, offra al tuo nome il
sacrificio perfetto. <br>
Ti preghiamo umilmente: santifica e consacra con il tuo Spirito i doni che ti
abbiamo presentato, perché diventino il Corpo e ✚ il Sangue del tuo
Figlio, il Signore nostro Gesù Cristo, che ci ha comandato di celebrare
questi misteri. <br>
Egli, nella notte in cui veniva tradito, prese il pane, rese grazie con la
preghiera di benedizione, lo spezzò, lo diede ai suoi discepoli e disse:

Prendete, e mangiatene tutti: <br>
questo è il mio Corpo<br>
offerto in sacrificio per voi.<br>

Allo stesso modo, dopo aver cenato, prese il calice, ti rese grazie con la
preghiera di benedizione, lo diede ai suoi discepoli e disse:

Prendete, e bevetene tutti: <br>
questo è il calice del mio sangue<br>
per la nuova ed eterna alleanza, <br>
versatoper voi e per tutti <br>
in remissione dei peccati.<br>

Fate questo in memoria di me.

Mistero della fede.

R. Tu ci hai redenti con la tua croce e la tua resurrezione:<br>
salvaci, o Salvatore del mondo.<br>

Celebrando il memoriale della passione redentrice del tuo Figlio, della sua
mirabile risurrezione e ascensione al cielo, nell’attesa della sua venuta
nella gloria, ti offriamo, o Padre, in rendimento di grazie, questo sacrificio
vivo e santo. <br>
Guarda con amore e riconosci nell’offerta della tua Chiesa, la vittima
immolata per la nostra redenzione, e a noi, che ci nutriamo del Corpo e del
Sangue del tuo Figlio, dona la pienezza dello Spirito Santo, perché
diventiamo in Cristo un solo corpo e un solo spirito. <br>
Lo Spirito Santo faccia di noi un’offerta perenne a te gradita, perché
possiamo ottenere il regno promesso con i tuoi eletti: con la Beata Maria,
Vergine e Madre di Dio, san Giuseppe, suo sposo, i tuoi santi apostoli, i
gloriosi martiri, San Ranieri e tutti i santi, nostri intercessori presso di te. <br>
Ti preghiamo, o Padre, questo sacrificio della nostra riconciliazione doni
pace e salvezza al mondo intero. Conferma nella fede e nell’amore la tua
Chiesa pellegrina sulla terra: il tuo servo e nostro vescovo Papa Francesco,
il nostro vescovo Giovanni Paolo, l’ordine episcopale, i presbiteri, i diaconi e il popolo che tu hai redento. <br>
Sostieni nella grazia del Matrimonio Minou e Vincenzo, che hai condotto felicemente al
giorno delle nozze: con il tuo aiuto custodiscano per tutta la vita l’alleanza
sponsale che hanno stretto davanti a te. <br>
Ascolta la preghiera di questa famiglia che hai convocata alla tua
presenza. Ricongiungi a te, Padre misericordioso, tutti i tuoi figli ovunque dispersi.
Accogli nel tuo regno i nostri fratelli e sorelle defunti, e tutti coloro che, in
pace con te, hanno lasciato questo mondo; concedi anche a noi di ritrovarci
insieme a godere per sempre della tua gloria, in Cristo, nostro Signore, per
mezzo del quale tu, o Dio, doni al mondo ogni bene. <br>
Per Cristo, con Cristo e in Cristo, a te, Dio Padre onnipotente, nell’unità
dello Spirito Santo, ogni onore e gloria, per tutti i secoli dei secoli.

R. Amen.

### Riti di comunione

Il Signore ci ha donato il suo spirito. <br>
Con la fiducia e la libertà dei figli diciamo insieme: 

Padre nostro, che sei nei cieli,<br>
sia santificato il tuo nome,<br>
venga il tuo regno, sia fatta la tua volontà,<br>
come in cielo così in terra.<br>
Dacci oggi il nostro pane quotidiano<br>
e rimetti a noi i nostri debiti<br>
come anche noi li rimettiamo ai nostri debitori,<br>
non abbandonarci alla tentazione, ma liberaci dal male. <br>

### Benedizione nunziale

Fratelli e sorelle, <br>
invochiamo su questi sposi, Minou e Vincenzo,<br>
la benedizione di Dio:<br>
egli, che oggi li ricolma di grazia<br>
con il sacramento del Matrimonio,<br>
li accompagni sempre con la sua protezione.<br>

O Dio, Padre di ogni bontà,<br>
nel tuo disegno d'amore hai creato l'uomo e la donna<br>
perché, nella reciproca dedizione,<br>
con tenerezza e fecondità vivessero lieti nella comunione.<br>

          [V. Ti lodiamo, Signore, e ti benediciamo
          R. Eterno è il tuo amore per noi]

Quando venne la pienezza dei tempi<br>
hai mandato il tuo Figlio, nato da donna.<br>
A Nazareth,<br>
gustando le gioie<br>
e condividendo le fatiche di ogni famiglia umana,<br>
è cresciuto in sapienza e grazia.<br>
A Cana di Galilea,<br>
cambiando l'acqua in vino,<br>
è divenuto presenza di gioia nella vita degli sposi.<br>
Nella croce,<br>
si è abbassato fin nell'estrema povertà<br>
dell'umana condizione,<br>
e tu, o Padre, hai rivelato un amore<br>
sconosciuto ai nostri occhi,<br>
un amore disposto a donarsi senza chiedere nulla in cambio.<br>

          [V. Ti lodiamo, Signore, e ti benediciamo
          R. Eterno è il tuo amore per noi]

Con l'effusione dello Spirito del Risorto<br>
hai concesso alla Chiesa<br>
di accogliere nel tempo la tua grazia<br>
e di santificare i giorni di ogni uomo.<br>

          [V. Ti lodiamo, Signore, e ti benediciamo
          R. Eterno è il tuo amore per noi]

Ora, Padre, guarda Minou e Vincenzo,<br>
che si affidano a te:<br>
trasfigura quest'opera che hai iniziato in loro<br>
e rendila segno della tua carità.<br>
Scenda la tua benedizione su questi sposi,<br>
perché, segnati col fuoco dello Spirito,<br>
diventino Vangelo vivo tra gli uomini.<br>
Siano guide sagge e forti dei figli<br>
che allieteranno la loro famiglia e la comunità.<br>

          [V. Ti supplichiamo, Signore
          R. Ascolta la nostra preghiera]

Siano lieti nella speranza,<br>
forti nella tribolazione,<br>
perseveranti nella preghiera,<br>
solleciti per le necessità dei fratelli,<br>
premurosi nell'ospitalità.<br>
Non rendano a nessuno male per male,<br>
benedicano e non maledicano,<br>
vivano a lungo e in pace con tutti.<br>

          [V. Ti supplichiamo, Signore
          R. Ascolta la nostra preghiera]

Il loro amore, Padre,<br>
sia seme del tuo regno.<br>
Custodiscano nel cuore una profonda nostalgia di te<br>
fino al giorno in cui potranno,<br>
con i loro cari, lodare in eterno il tuo nome.<br>
Per Cristo nostro Signore.<br>

R. Amen.

"Vi do un comandamento nuovo: che vi amate gli uni gli altri <br>
come io ho amato voi", dice il Signore. 

### Orazione dopo la comunione

Signore, che ci hai fatto partecipi della tua mensa, concedi a Minou e Vincenzo, da te uniti con il sacramento nuziale, di essere sempre fedeli e di annunciare il tuo nome ai fratelli. <br>
Per Cristo nostro Signore.

### Riti di conclusione

Dio, eterno Padre, <br>
vi conservi uniti nel reciproco amore;<br>
la pace di Cristo abiti in voi<br>
e rimanga sempre nella vostra casa.<br>
R. Amen.<br>

Abbiate benedizione nei figli,<br>
conforto dagli amici, vera pace con tutti.<br>
R. Amen.<br>

Siate nel mondo testimoni dell'amore di Dio<br>
perché i poveri e i sofferenti,<br>
che avranno sperimentato la vostra carità,<br>
vi accolgano grati un giorno nella casa del Padre.<br>
R. Amen.<br>

E su voi tutti,<br>
che avete partecipato a questa liturgia nuziale,<br>
scenda la benedizione di Dio onnipotente,<br>
Padre e Figlio e Spirito Santo.<br>
R. Amen.
 
Nella Chiesa e nel mondo siate testimoni <br>
del dono della vita e dell'amore che avete celebrato.<br>
Andate in pace.<br>

R. Rendiamo grazie a Dio. 
